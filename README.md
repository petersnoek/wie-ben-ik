## Wie ben ik
Tijdens deze opdracht ga je het eerste begin maken aan je digitale portfolio. 

De opdracht bestaat uit twee type eisen, namelijk functionele eisen en technische eisen. Je moet aan alle deze eisen voldoen! Wil je in aanmerking komen voor de titel "excellente student" dan kun je daarmee beginnen door de extra opdrachten hiervoor te maken.

### Functionele eisen
Functionele eisen beschrijven welke functionaliteit je eind product moet bevatten. Functionele eisen mogen nooit van technische aard zijn! Ieder persoon moet begrijpen welke functionaliteit de opdracht moet bevatten, ongeacht kennis niveau.

Wie ben ik moet aan de volgende functionele eisen voldoen:
* De pagina moet je algemene gegevens bevatten (voornaam, achternaam, leeftijd, woonplaats)
* De pagina bevat een algemen omschrijving van jou als persoon. Wat zijn je doelen? Wat doe je graag?
* De pagina bevat een overzicht van je kennis en vaardigheden
* De pagina bevat een overzicht van je studies
* De pagina bevat een overzicht van je werkervaring

### Technische eisen
Technische eisen beschrijven aan welke vakgerichte voorwaarden de opdracht moet voldoen. Bijvoorbeeld dat de opdracht in correct validerend HTML en CSS moet worden geschreven. 

Wie ben ik moet aan de volgende technische eisen voldoen:
* Het document is geschreven in HTML5
* Het document bevat het correcte doctype 
* Het document bestaat uit een head en body
* Het document heeft een title
* Het document bevat minimaal koppen, paragrafen, een afbeelding, één of meerdere links
* Het document valideert als correct HTML5, [http://validator.w3.org/](http://validator.w3.org/)

### Excellente leerlingen (eindbazen)
Wil jij laten zien dat je een excellente eindbaas bent? Doe dan ook deze onderdelen:
* Probeer je pagina te stijlen met CSS!
* Bekijk vijf portfolio's op https://www.awwwards.com/ en maak een lijst van onderwerpen die je in deze portfolio's tegenkomt; breid nu je eigen portfolio uit met deze onderwerpen. 
* Zorg dat jouw opdracht zichtbaar wordt via github pages (https://jouwaccount.github.io/index.html)

### Bronnen
Aanvullende informatie en bronnen kun je terug vinden in de wiki van deze opdracht.

https://github.com/davinci-ao/wiebenik/wiki
